# 3DS Gallery
Перегляд та публікація 3D зображень з Nintendo 3DS
![3DS Gallery](https://user-images.githubusercontent.com/24297249/48662481-324c1200-ea8b-11e8-8c4a-94f4022043fd.png "3DS Gallery")

***

Сайт вже запущено! [**Поглянь на власні очі.**](https://3dsgallery.azurewebsites.net/)

***

### Що це?
3DS Gallery - це сайт, на якому ти можеш ділитись зображеннями зі своєї Nintendo 3DS(XL), або NEW Nintendo 3DS(XL).
Крім цього ти зможеш переглядати зображення інших користувачів, іхні галереї, лайки та профілі!
Сайт розроблений в першу чергу для браузеру Nintendo 3DS, але й у версіях сайту для ПК та інших не-3DS пристроїв є свої особливості.

___

### Сайт виглядає досить... вузькоспеціалізованим. Чи я помиляюсь?
І так, і ні. Я створив список, який допоможе в цьому розібратись.

Отже, тобі ТОЧНО сподобається 3DS Gallery, якщо ти:
- [ ] Хочеш поділитись колекцією своїх 802 покемонів в 3 ракурсах;
- [ ] Любиш робити фото на камеру Nintendo 3DS, які нікому показати;
- [ ] Завжди вмикаєш 3D на повну глибину;
- [ ] Мрієш, щоб в інстаграмі можна було переглядати фото в 3D;
- [ ] Більше своєї Nintendo 3DS любиш тільки рідну матусю, і хочеш проводити з нею більше часу (маю на увазі Nintendo 3DS, звісно ж);
- [ ] Бажаєш ділитись кожною незначною річчю, яка сталась з тобою в Animal Crossing чи Tomodachi Life;
- [ ] Малюєш на Nintendo 3DS (наприклад, в Colors3D) і хочеш отримати за це трохи лайків;
- [ ] Обожнюєш естетику низькоякісних фото.
Якщо хоча б 1 пункт співпав з тобою, то бігом заходь на сайт! Якщо ж ні, то все одно зайди. Можливо, тобі сподобається ☺

___

### А що я можу робити на 3DS Gallery?
+ Можеш створити власний аккаунт;
+ Додавати галереї (це як альбоми), а в них зображення за тематикою галереї;
+ Переглядати профілі інших користувачів, їхні галереї, картинки і навіть лайкнуті ними зображення;
+ Додавати підписи до своїх фото (макс. 150 символів). Завдяки цьому можна навіть створити цікавий фото-блог;
+ Ставити сердечка зображенням, які тобі сподобались.

___

### Може, ще якісь особливості є?
+ Можна зберегти 3D зображення в 2D. Це може бути корисно коли фотографуєш, наприклад, текст, тому що основна камера знімає завжди в 3D;
+ Всі 3D фото відмічені символом "3D" в правому верхньому кутку картки зображення. Іноді відкриваєш якесь красиве зображення, сподіваючись, що зможеш побачити його в об'ємі, але виявляється, що воно двовимірне... Тут так не буде.
+ На ПК та інших не-3DS пристроях відобажається більше елементів, а це означає більше фото і галерей на одну сторінку!
+ На ПК та інших не-3DS пристроях можна отримати QR-код з прямим посиланням на зображення. Це може бути корисно, коли переглядаєш профіль свого улюбленого автора з ПК і бачиш в нього красиве 3D-фото, яке хочеш якомога швидше побачити в об'ємі. Для цього досить лише відсканувати QR-код камерою Nintendo 3DS!

___

### Хто брав участь в розробці?
Лише я.

___

### І останнє - як потрапити на цей сайт?
Дуже просто. Рекомендую перейти на нього з браузеру Nintendo 3DS для можливості зареєструватись і публікувати зображення. Але з інших пристроїв теж можна.
Щоб перейти на сайт, відскануй QR-код, або клікни по ньому:
[![3DS Gallery](https://user-images.githubusercontent.com/24297249/48663675-2c126180-ea9c-11e8-9815-7781655d1b60.png)](https://3dsgallery.azurewebsites.net/)
